<div dir="rtl" style="text-align: right;"

# כותרת ראשית: E.M.T-The_First_Responder


**"כל המציל נפש אחת כאילו הציל עולם ומלואו"**

## מהות המשחק

במשחק זה השחקן מגלם חובש בשטח, שמקבל קריאות חירום שונות כמו תאונת דרכים, פציעות בשטח ונפגעי ירי.
השחקן נדרש להעריך במהירות את מצב הפצועים, להחליט במי לטפל קודם, ולבצע את הפעולות הנכונות בסדר הנכון.
כל החלטה משפיעה ישירות על חיי הפצועים—טיפול נכון מציל חיים, טעות מחמירה את המצב.
המשחק נועד ללמד את עקרונות הטיפול הראשוני תחת לחץ ובזמן אמת. מיועד למחשב רגיל ולפלטפורמת אינטרנט.


![חובש](https://github.com/user-attachments/assets/63ebc9fb-db34-476d-9882-2273de2509d3)



---


## רכיבים רשמיים

### 1. שחקנים

* המשחק מיועד לגילאי 12 ומעלה, מתאים לחובבי סימולציות, מתעניינים בתחום הרפואה, עזרה ראשונה. אינו דורש ניסיון קודם במשחקי מחשב  המשחק משלב אלמנטים לימודיים עם הדרכה ברורה בכל שלב.
* המשחק מיועד לשחקן יחיד עם ידע במתן עזרה ראשונה.
* אין אינטראקציה בין שחקנים המשחק בנוי כאינטראקציה בין השחקן למערכת בלבד. השחקן מתמודד מול סיטואציות משתנות במצבי חירום ומקבל ניקוד על פי ביצועים אישיים.
 
### 2. יעדים
* השחקן חייב לייצב את מצב כל הפצועים בזירה על ידי ביצוע פעולות טיפול נכונות לפי סדר עדיפויות רפואי. הוא נדרש לבחור את הפצוע הדחוף ביותר, לבצע את הפרוצדורות הנכונות במסגרת זמן מוגבל, ולשמור על מצב יציב עד להגעת צוות הפינוי.
* בפתיחת כל שלב יוצג דו"ח מצב קצר הכולל את סוג האירוע, מספר הפצועים, חומרת הפציעות, מגבלות זמן, וציוד זמין.
במהלך המשחק תופיע תצוגה גרפית ברורה המעדכנת את מצב הפצועים, הזמן שנותר והשלבים הנדרשים להשלמת הטיפול.

### 3. תהליכים
* תהליך ההתחלה של המשחק (30 השניות הראשונות):
המשחק מתחיל בהדרכה קצרה בתוך זירת חירום מדומה. אין טקסטים ארוכים, רק פצוע אחד פשוט שוכב על הקרקע, דימום קטן ביד. 
ולאחר מכן שאלה להמשך טיפול ומה על החובש לעשות במצב פשוט יחסית.
לאחר מכן, המשחק עובר ישירות לאירוע האמיתי: תאונת דרכים עם שני פצועים אחד מחוסר הכרה, אחד מדמם קשה. מד הזמן מתחיל לרוץ, אין עצירות. עכשיו השחקן צריך להשתמש בידע שלמד ולהתגבר על הסיטואציה.
על מנת לענות השחקן ישתמש בעכבר בלבד לנווט בין הפעולות השונות שידרש.
* תהליך הליבה של המשחק (רצף הפעולות החוזרות):
המשחק מורכב מסדרת שלבים, בכל שלב זירה שונה עם פצועים במצבים שונים. השחקן עובר בין הפצועים, בודק את מצבם על סמך דו"ח שיוספק לו עבור כל זירה, ובוחר פעולות טיפול מתפריט אם כל תרחיש נכון גם לפי שלב ביצועו וגם בסדר הדרוש אז הסיטואציה תקבל תפנית בהתאם לטיפול אם השחקן שגה תחזור אחורנית למצב של הזירה ההתחלתית עד שילמד משגיאותיו.
כל החלטה חייבת להתבצע בסדר נכון ובתוך זמן קצוב. השחקן כל הזמן עוקב אחרי מצב הפצועים, תוך כדי ניהול המשאבים שברשותו.
על מנת לענות השחקן ישתמש בעכבר בלבד לנווט בין הפעולות השונות שידרש.
* תהליך הסיום של המשחק:
השלב מסתיים כשהשחקן מייצב את כל הפצועים בכל הסיטואציות שקיימות. בסיום מוצג דו"ח ביצועים: כמה פצועים טופלו בהצלחה, ומדדים של זמן ודיוק בטיפול. ניקוד ניתן לפי איכות הטיפול ומהירות התגובה.

### 4. חוקים

* סדר פעולות נכון: השחקן לא יוכל לבצע פעולות שאינן מתאימות למצב הפצוע (למשל, לא ניתן לבצע החייאה לפצוע עם דופק) כל ביצוע של פעולה לא נכונה יגרור הורדת נקודות.
* מגבלת זמן: כל שלב מוגבל בזמן אי עמידה בזמנים תוביל להחמרת מצב הפצועים או לכישלון במשימה או להורדת ניקוד.
* ציוד מוגבל: המשאבים הרפואיים מוגבלים מספר האייקונים ישתנה בהתאם לסיטואציה הנוכחית, מה שמחייב ניהול חכם של הציוד.
* פעולות נכונות, בזמן הנכון, ישפרו את מצב הפצועים ויביאו לניקוד גבוה.
* פעולות שגויות או חוסר פעולה יובילו להחמרה במצב הפצוע.
* הצלחת השלב נמדדת לפי ייצוב הפצועים, שימוש נכון במשאבים, ועמידה בזמנים.
* בהדרכה אינטראקטיבית בתחילת המשחק המשחק מלמד את הבסיס תוך כדי פעולה ובנוסף השחקן צריך להגיע עם ידע רפואי מקדים המתאים לתפקיד.
במהלך כל שלב יופיעו רמזים והכוונה בממשק וחיווי חזותי של הורדת ניקוד שמתריע על שגיאה וטעות בביצוע.


### 5. משאבים
המשאבים במשחק יהיו :
* ציוד חבישה, סדים לקיבוע, ערכת החייאה, חמצן, זמן (טיימר שמוגבל לכל משימה), פרוצדורות רפואיות שונות, בדיקות רפואיות, תרופות ועוד...
* כל משאב מאפשר ביצוע פעולות טיפול קריטיות:
תחבושות לעצירת דימומים, סדים לקיבוע שברים , ערכת החייאה למצבים של דום לב, חמצן לסיוע נשימתי, הזמן מכתיב את קצב קבלת ההחלטות חוסר בזמן משמע החמרה במצב הפצועים, בתחילת כל שלב השחקן מקבל מלאי מוגבל של ציוד בהתאם לאופי האירוע (תאונת דרכים, ירי וכו’).
* אין דרך להוסיף משאבים במהלך שלב חייבים לנהל את הקיים בצורה נכונה.
* כל שלב מתחיל עם ציוד מוגבל ומותאם לאירוע .
* דרגות קושי עולות בשלבים מתקדמים יהיו פחות משאבים ביחס לצרכים (כמו פצועים מרובים עם דימומים חמורים).
* תפריט קבוע שמציג בכל רגע את המלאי הנוכחי.
* בכל פעולה שהשחקן מבצע, המלאי יתעדכן בזמן אמת .




### 6. עימותים
* בין השחקן למערכת (מכשולים):

 לחץ זמן קבוע שמכתיב את קצב קבלת ההחלטות.

 פצועים במצבים משתנים—חלקם מחמירים אם לא מטפלים בזמן.
 
 ציוד מוגבל שלא תמיד מספיק לכל הפצועים.
 
 סביבות משתנות שדורשות הסתגלות לתנאים שונים.
 
* בין השחקן לשחקנים אחרים (יריבים):
 
 המשחק מיועד לשחקן יחיד, ולכן אין יריבים ישירים.

 ניתן להוסיף לוחות ניקוד גלובליים להשוואת ביצועים בין שחקנים (מי טיפל בפצועים הכי מהר, מי עשה הכי מעט טעויות).
 
* בין השחקן לעצמו (דילמות):

 דילמות של סדר עדיפויות: במי לטפל קודם? מי במצב קריטי ומי יכול להמתין?

 ניהול משאבים: האם להשתמש בתחבושת עכשיו או לשמור אותה לפצוע קשה יותר?
 
 התמודדות עם כישלון: החלטות לא נכונות יובילו להחמרה במצב הפצועים, והשחקן צריך להתמודד עם ההשלכות.




### 7. גבולות

העולם סגור כל שלב מתקיים בזירה תחומה וברורה . אין אפשרות לצאת מגבולות הזירה או לעבור למפות אחרות באותו שלב.

העולם שטוח הזירה מוצגת מלמעלה או מזווית אלכסונית. אין תנועה לגבהים, אין טיפוס או מעבר בין קומות.

אלמנטים ויזואליים ברורים: כבישים, גדרות, קירות, רכבים חוסמים.

כששחקן מנסה לגרור טיפול או לעבור מחוץ לגבולות, הפעולה לא מתבצעת.

קווי מתאר של המפה מודגשים .

משמעות:
כל אובייקט בזירה רלוונטי—פצועים במצבים שונים, ציוד רפואי פזור, רכבים חוסמים תנועה.

ניידות:
השחקן מזיז את העכבר בקלות בין הפצועים והאובייקטים, אין עומס גרפי או מכשולים מיותרים שמפריעים לפעולה.

התמצאות:
המיקום של כל פצוע ברור, עם חיווי ויזואלי על מצבו (לדוגמה: צבעים או אייקונים מעל כל פצוע שמסמנים את מצבו הרפואי). השחקן תמיד רואה את כל השטח.

עניין:
כל סיטואציה שונה פעם תאונת דרכים עם רכב בוער, פעם שדה פתוח עם ירי ברקע, כל זירה דורשת תגובה אחרת ומכניסה אלמנטים חדשים.

הכוונה:
השחקן מקבל רמזים ויזואליים—לדוגמה, פצוע עם דימום יוצג עם אייקון טיפות דם, פצוע מחוסר הכרה עם סמל דופק חלש, כדי להכווין אותו לפעולה הנכונה.

### 8. תוצאות

הצלחה מלאה – כל הפצועים טופלו כראוי ויוצבו בזמן, ללא טעויות קריטיות.

הצלחה חלקית – חלק מהפצועים טופלו כראוי, אך היו טעויות או פצועים שהחמיר מצבם.

כישלון – הזמן נגמר או הפצועים מתו בגלל טיפול שגוי או חוסר טיפול.

התוצאה תלויה בעיקר בכשירון בלי מזל בכלל , ההצלחה תלויה לחלוטין ביכולת השחקן:
- זיהוי מצב הפצועים.
- בחירה בפעולה הנכונה בזמן הנכון.
- ניהול נכון של המשאבים.
המשחק יהיה מורכב.
השחקן מתמודד מול המערכת, כשההצלחה נמדדת לפי איכות וקצב קבלת ההחלטות שלו—אפשר להצליח יותר או פחות, אבל לא תמיד יש תוצאה מוחלטת של ניצחון או הפסד.

---

## סקר שוק

לפני שמתחילים לעבוד על משחק (או כל מוצר אחר), חשוב לוודא שלא עשו את זה קודם. לא נעים לעבוד סמסטר שלם (או שנה שלמה) על משחק ואז לגלות שכבר יש משחק כזה. 

חפשו בגוגל, בחנות play, בפייסבוק, ובכל מקום אחר שיש לכם גישה אליו, משחקים דומים לרעיון שלכם. ציינו באיזה ביטויי-חיפוש השתמשתם.

זהו את שלושת המשחקים הדומים ביותר. לגבי כל אחד מהם:

* שימו קישור וצילום-מסך להמחשה.
* הסבירו מה תעשו כדי שהמשחק שלכם יהיה שונה/מקורי/מיוחד/טוב יותר מהמתחרים?  מדוע שחקנים יעדיפו דווקא את המשחק שלכם?

מבין הרכיבים הרשמיים, 
איזה רכיב (או רכיבים) ידגיש ביותר את הייחוד והמקוריות של המשחק שלכם, לעומת משחקים דומים הקיימים בשוק?


</div>
